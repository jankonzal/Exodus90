# VDĚČNOST PŘINÁŠÍ HOJNOU RADOST

### Denní navigace: 6. týden

Nacházíš se na severozápadním břehu Rudého moře.

Izraelité se ocitli uvězněni mezi armádou a vodní plochou. Ocitáme se na podobném místě: mezi našimi minulými zvyky a disciplínami. Pokud nyní skončíme, budeme znovu zotročeni. Zůstaň oddaný ve své víře.

Akční body:
1. Udělejte si čas na dobrou zpověď.

2. Drž se denních textů.

3. Ponoř se do Božího slova.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 14:21-31 (ČEP)
*Tehdy zpíval Mojžíš a synové Izraele Hospodinu tuto píseň. Vyznávali: „Hospodinu chci zpívat, neboť se slavně vyvýšil, smetl do moře koně i s jezdcem. Hospodin je má záštita a píseň, stal se mou spásou. On je můj Bůh, a já ho velebím, Bůh mého otce, a já ho vyvyšuji. Hospodin je bojovný rek; Hospodin je jeho jméno. Vozy faraónovy i jeho vojsko svrhl v moře, v moři Rákosovém utonul výkvět jeho vozatajstva. Tůně propastné je zavalily, klesli do hlubin jak kámen. Tvá pravice, Hospodine, velkolepá v síle, tvá pravice, Hospodine, zdrtí nepřítele. Nesmírně vyvýšen rozmetáš útočníky, vysíláš své rozhorlení, jako oheň strniště je pozře. Dechem tvého chřípí počaly se kupit vody, příboje zůstaly stát jako hráze, sesedly se tůně propastné v klín moře. Nepřítel si řekl: ‚Pustím se za nimi , doženu je , rozdělím kořist, ukojím jimi svou duši, meč vytasím, podrobí si je má ruka.‘ Zadul jsi svým dechem a moře je zavalilo, potopili se jak olovo v nesmírných vodách. Kdo je mezi bohy jako ty, Hospodine? Kdo je jako ty, tak velkolepý ve svatosti, hrozný v chvályhodných skutcích, konající divy? Vztáhl jsi pravici a země je pohltila. Svým milosrdenstvím jsi vedl tento lid, který jsi vykoupil, provázel jsi jej svou mocí ke své svaté nivě. Uslyšely o tom národy a zmocnil se jich neklid, bolest sevřela obyvatele Pelišteje. Tehdy se zhrozili edómští pohlaváři, moábské vůdce zachvátilo chvění, všichni obyvatelé Kenaanu propadli zmatku. Padla na ně hrůza a strach; pro velikost tvé paže zmlknou jako kámen, dokud, Hospodine, neprojde tvůj lid, dokud neprojde ten lid, který sis získal. Přivedeš a zasadíš je na hoře svého dědictví, kde jsi, Hospodine, připravil své sídlo k přebývání, kde tvé ruce, Panovníku, svatyni si přichystaly. Hospodin kraluje navěky a navždy.“ Když totiž faraónovi koně s jeho vozy a jízdou vešli do moře, Hospodin na ně obrátil mořské vody. Ale Izraelci šli po suchu prostředkem moře. Tu vzala prorokyně Mirjam, sestra Áronova, do ruky bubínek a všechny ženy vyšly za ní s bubínky v tanečním reji. A Mirjam střídavě s muži prozpěvovala: „Zpívejte Hospodinu, neboť se slavně vyvýšil, smetl do moře koně i s jezdcem.“*

#### Zamyšlení:
Nakonec byl izraelský lid po dlouhém a vyčerpávajícím konfliktu osvobozen z otrockých pout. Mojžíš a prorokyně Miriam ohromeni radostí, začali zpívat. Je to nová píseň, protože oslavuje nový a svěží Boží čin. Písmo je plné takovýchto písní, protože sliby Páně jsou nové každé ráno (Pláč 3:23). Kniha Zjevení vypráví o nové písni zpívané v nebi oslavující Kristovo vítězství na kříži: „A zpívali novou píseň: „Jsi hoden přijmout tu knihu a rozlomit její pečetě ... “ (Zjevení 5:9).

Zde u Rudého moře Mojžíš zpívá: „Kdo mi kromě Pána přinesl vysvobození?“ Bůh osvobodil svůj lid od nadvlády a vlivu mnoha egyptských bohů a Mojžíš mu nemůže přestat děkovat. Bůh udělal to samé pro nás a mnohem více - zlomil moc našich duchovních nepřátel a přivedl nás na cestu do věčného života.  Jestliže oslavujeme něco tak pomíjivého a bezvýznamného, jako je sportovní utkání, o kolik více bychom měli být vděčni za věčný dar naší křestní svobody? Toto vítězství stojí za oslavu.

Buď mužem vděčnosti. Věnuj chvíli upřímnému poděkování Pánu za to, že tě dovedl do tohoto bodu. Poděkuj mu za dar rodiny. Děkuj mu za touhu být lepším mužem. Děkuj mu za vzduch, který dýcháš. Na cokoli si budeme muset stěžovat, musíme být vděčni mnohem více. Zpívej dnes „novou píseň“ Pánu. Nauč se s Mojžíšem a Izraelity, jak být vděčným mužem, a poznej tajemství svobody a radosti.   
