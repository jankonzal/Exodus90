# JEDNOTA: JEDNO TĚLO, JEDNA CÍRKEV

#### Denní navigace: 9. týden

Jsi na drsné horské poušti na úpatí hory Sinaj.

Izraelci se učí, jak postavit a ozdobit svatostánek, svaté místo, kde Bůh přebývá mezi svým lidem. Tvoje tělo je chrámem Ducha svatého. Co děláte pro to, aby toto místo bylo svaté, aby v tobě mohl přebývat Bůh?

Akční body:
1. Pokračuj v tvrdém cvičení.
2. Dodržuj svůj závazek k bratrstvu.
3. Udělej si čas na své bratrstvo mimo setkání.
4. Dbej, aby tvoje zpytování svědomí bylo pečlivé.
5. Buď šťastný.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...


#### Exodus 26:1–14 (ČEP)
*Zhotovíš příbytek z deseti pruhů jemně tkaného plátna a z látky purpurově fialové, nachové a karmínové; zhotovíš je s umně vetkanými cheruby. Jeden pruh bude dlouhý dvacet osm loket a široký čtyři lokte. Takový bude jeden pruh. Všechny pruhy budou mít stejné rozměry. Pět pruhů bude navzájem po délce spojeno, a právě tak bude navzájem spojeno druhých pět. Z fialového purpuru zhotovíš poutka na lemu toho pruhu, který bude na konci spojeného kusu. Stejně to uděláš na lemu krajního pruhu druhého spojeného kusu. Uděláš také padesát poutek na jednom koncovém pruhu a padesát poutek uděláš na koncovém pruhu druhého spojeného kusu. Jednotlivá poutka budou naproti sobě. Zhotovíš i padesát zlatých spon a sepneš jimi pruhy dohromady, takže příbytek bude spojen v jeden celek. Zhotovíš též houně z kozí srsti pro stan nad příbytkem; jedenáct takových houní uděláš. Jedna houně bude dlouhá třicet loket a široká čtyři lokte. Taková bude jedna houně. Všech jedenáct houní bude mít stejné rozměry. Zvlášť spojíš pět houní a zvlášť šest houní. Šestou houni na přední straně stanu přeložíš. Uděláš také padesát poutek na lemu jedné houně, která bude na kraji spojeného kusu, a padesát poutek uděláš na lemu koncové houně druhého spojeného kusu. Zhotovíš i padesát bronzových spon, provlékneš je poutky a stan sepneš, takže bude spojen v jeden celek. Z toho, co bude ze stanových houní přesahovat, bude přesahující polovina houně viset přes zadní stranu příbytku. Loket z té i oné strany, o nějž budou stanové houně větší, bude tvořit na bočních stranách příbytku převis, aby byl cele přikryt.
Zhotovíš pro stan též přikrývku z beraních kůží zbarvených načerveno a navrch přikrývku z tachaších kůží.*

#### Zamyšlení:
Dnes Bůh řídí stavbu stanu v němž bude umístěna Archa úmluvy, spolu se vším, co bude potřebné pro bohoslužebné úkony, dle propracovaného plánu. Bylo nám řečeno, že i když je stan vyroben z pruhů plátna, bude spojen dohromady tak, že „může být spojen v jeden celek“ (Exodus 26:11). Toto je znamení od Otce, že vesmír je držen pohromadě a je stále a navždy označen hlubokou jednotou.

Krátce před svým utrpením se Ježíš vroucně modlil: „Otče svatý, zachovej je ve svém jménu, které jsi mi dal; nechť jsou jedno jako my.“ (Jan 17:11). Křesťané jsou pokřtěni do jediného mystického těla Kristova. Není možné být křesťanem a být pouze jednotlivec; to by znamenalo, že nejsi spojen s jediným tělem Kristovým, a to s církví. Být oddělený od církve znamená být oddělen od samotného těla, do kterého jsi byl pokřtěn. Znamená to oddělení od Krista. Důležitost této jednoty lze spatřovat v péči, kterou Ježíš věnoval založení církve před tím, než pro ni zemřel. Ustanovil střed pro svou církev, skálu (sv. Petra), na němž mohla stát celá církev. Díky Duchu Svatému, nepřetržitá řada nástupců sv. Petra (první skála, na které stojí církev) pokračuje dodnes, jak Kristus zaslíbil (Matouš 16:18).

Je smutné, že během naší 2000 leté historie byli křesťané zraněni rozdělením a roztříštěním do četných sekt. Někteří křesťané, kteří byli odděleni od hlavního kmene révy Kristovi, se považují za organizované „církve“. Někteří už nechtějí být spojeni s nějakou organizovanou církví a vybírají si nereálný stav nezávislých křesťanů. Jako křesťané musíme uznat smutnou realitu tohoto rozpadu Kristova těla a pracovat na znovusjednocení církve, jediného těla Kristova. Kristus touží vidět své děti žít v jednotě. Satana těší, když staví lidi proti sobě. Naše jednota by měla mluvit pravdu o všem, čemu věříme. Naše jednota (včetně jednoty, kterou prožíváš se svými bratry v Exodu), by měla mít sílu vydržet každou bouři. Nyní je čas se spojit, pevněji a silněji. Potřebujete se navzájem, abyste se mohli stát svobodnými muži a abyste svobodnými mohli i zůstat. Neexistuje nic jako křesťanský individualismus.

Jako muži v Exodu jsme nikdy nechtěli být v církvi zdrojem nejednoty nebo sváru. V zájmu jednoty se zavazujeme že věříme všemu, co církev učí a v co věří. Udělej si dnes čas na dialog s Pánem o jednotě - jednotě církve, mystického těla Kristova. Máš-li bolesti v církvi, nezapomeň se o ně podělit s Pánem a naslouchej jeho láskyplné odpovědi.
