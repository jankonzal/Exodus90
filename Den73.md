# BEZ VÍRY

### Denní navigace: 11. týden

Jsi na drsné horské poušti na úpatí hory Sinaj.

Levitové dokazují, že odvážná věrnost Pánu je možná i ve světě bezbožnosti. Léviovci dokazují, že odvážná věrnost Pánu je možná i ve světě bezbožnosti. Pán zjevuje něco ještě většího. Ukazuje Izraelitům a nám, že vždy zůstane věrný svému lidu, i když selžeme.

Akční body:
1. Vzdej se kontroly.
2. Vzpomeň si na svoje proč.
3. Vykonej třetí kvalitní zpověď.
4. Sdílej svoji radost.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...

#### Exodus 32:1–6 (ČEP)
*Když lid viděl, že Mojžíš dlouho nesestupuje z hory, shromáždil se k Áronovi a naléhali na něho: „Vstaň a udělej nám boha, který by šel před námi. Vždyť nevíme, co se stalo s Mojžíšem, s tím člověkem, který nás vyvedl z egyptské země.“ Áron jim řekl: „Strhněte zlaté náušnice z uší svých žen, synů a dcer a přineste je ke mně!“ I strhal si všechen lid z uší zlaté náušnice a přinesli je k Áronovi. On je od nich vzal, připravil formu a odlil z toho sochu býčka. A oni řekli: „To je tvůj bůh, Izraeli, který tě vyvedl z egyptské země.“ Když to Áron viděl, vybudoval před ním oltář. Potom Áron provolal: „Zítra bude Hospodinova slavnost.“ Nazítří za časného jitra obětovali oběti zápalné a přinesli oběti pokojné. Pak se lid usadil k jídlu a pití. Nakonec se dali do nevázaných her.*

#### Zamyšlení:
Příběh Izraelitů v Exodu byl dosud příběhem synovství, otroctví, svobody a (především) Boží svrchovanosti. Přesto, co vše Pán pro Izraelity po celou dobu jejich exodu udělal, upadají do pokušení sloužit falešnému bohu.

Můžeme být v pokušení posmívat se Izraelcům a říci: „Proč nevěří? Nevidí snad všechno, co pro ně a jejich rodiny Pán udělal? Ale podívejme se na sebe. Stejně jako Izraelité jsi byl na poušti docela dlouho. Jakým bohům stále chceš sloužit? Existuje film, který nemůžeš přejít, aniž bys ho viděl, sportovní tým, který je tvojí identitou, stravovací návyk, který slibuje, že tě udrží spokojeného celý den, peníze, které tě dál rozptylují, hodina, která by měla být věnována modlitbě, kterou bys vyměnil za nějakou sobeckou činnost? Abychom se vyhnuli našim falešným bohům, musíme uznat vše, co pro nás Pán učinil. Naše úsilí a disciplína v těchto posledních dvou a půl týdnech budou klíčové. Možná se budeš cítit, jako bys hladověl, ale Pán ti poskytuje výživu, kterou potřebuješ. Věř mu a otevři své srdce, abys ho mohl přijmout.

V rámci tohoto duchovního cvičení vám pravděpodobně zbývají poslední dvě nebo tři setkání bratrstva. Na nadcházejícím setkání naplánujte život po Exodu. Stejně jako Izraelité v dnešním čtení, pokud nemáte plán na život po Exodu, budete před rychlým návratem do Egypta. Pokud se tvoje bratrstvo i po tomto duchovním cvičení bude setkávat, modlitba a askeze budou pokračovat. Pokud se bratrstvo rozpadne, bude pravděpodobně následovat úpadek askeze a modlitby. Není nutné brát na sebe všechny disciplíny tohoto duchovního cvičení, když se tvoje bratrstvo začíná znovu setkávat v den 91. Přesto by bylo dobré nastavit si nové závazky k modlitbě, askezi a bratrství. Kristův plán svobody nelze udržet, pokud jsi sám. Jak chceš prožívat bratrství o samotě?

Pomůžeš svým bratrům, aby se nevrátili k falešným modlám pro dobro církve a jejich rodin? Jak moc ti na tvých bratrech záleží? Jak moc ti záleží na tvé svobodě? Přines dnes odpovědi na tyto otázky před Pána. Ztotožni se s jeho Božským pochopením (nahlédnutním). 
