# PÁN JE SAMOTNÝ BŮH

### Denní navigace: 2. týden

Jsi v Egyptě.

Izraelité nejsou ještě zdaleka svobodní. Mojžíšova a Áronova poslušnost Bohu jim život jen ztížila a jejich zotročení bylo mnohem patrnější než kdykoli předtím. V tomto bodě našeho exodu se naše zotročení také stalo zřejmějším. Disciplíny mají větší vazby, než jsme si mysleli. Naše rutina se formuje, ale zdaleka nejsme svobodní. Proč si svou poslušností k Bohu ztěžujeme život? Nebylo by jednodušší opustit toto cvičení a zůstat věčně pohodlným otrokem? To je úvaha, které Izraelité čelí tento týden.

Akční body:
1. Vykonej dobrou zpověď. Pokusit se uskutečnit Exodus 90 bez předchozí zpovědi je jako pokus o výstup na vrchol Mount Rainier se 40 kg kamení v batohu *(sopka nedaleko Seattle s vrcholem v 4 392 m n. m.)* Možné, ale hloupé. Kříž, který musíte denně vzít, je dostatečně těžký. Nechť Pán vyjme kameny z tvého batohu. Jdi ke zpovědi, abys mohl tuto horu zdolat a skutečně být svobodný.

2. Drž se denních zamyšlení. Pokud nečteš denní čtení a zamyšlení, ve skutečnosti neděláš Exodus 90. Čtení denních textů a zamyšlení nad Písmem ti umožňuje, aby tě Ježíš Kristus, Slovo, vedl tvým exodem. Nepřestaneš se studenou sprchyou jen proto, že se ti nelíbí, tak nepřestávej ani s četbou denních textů jen proto, že se ti nelíbí. Drž se těchto reflexí. Udržují tě a tvé bratrstvo jednotné během vašeho exodu.

3. Přidej do svého týdne jednu mši navíc. Na otázku, kčemu jedinému vyzve muže, aby jim pomohl v růstu jejich víry, odpověděl kněz z Augustinova institutu: „Nechte je chodit na jednu mši v týdnu navíc.“ Nyní je ten správný čas. Vyber si den v týdnu a konkrétní mši, na kterou budeš každý týden chodit kromě své obvyklé mše. (Další informace o dopadu přidání jedné další mše za týden a o tom, jak to v minulosti bratři v Exodu dělali, naleznete v podkapitole s názvem Posílení vašeho bratrstva v Pilířích Exodu 90 v Polním průvodci)

4. Zvaž přečtení polního průvodce. Pokud jsi před zahájením exodu neměl čas přečíst si Polního průvodce Exodem 90, zvaž jeho přečtení dnes večer nebo v neděli. Polní průvodce rámuje celou zkušenost s Exodem 90 a pomáhá ti pochopit důvod, proč každá část tvého exodu existuje.  Pochopení, proč často pomáhá mužům oddat se tomu, s větší radostí a lehčím srdcem. (Nejdůležitějšími částmi Polního průvodce jsou: Jaké je tvoje PROČ, Pilíře Exodu 90 pro ženaté muže: Muž Exodu a jeho nevěsta.)

5. Zjisti, jak je na tom tvoje kotva. Zavázal jsi se, že se budeš denně kontaktovat se svou kotvou. Spoléhá na to, že splníš svůj závazek. Pokud jste denně komunikovali, skvěle. Pokud jste to ještě neudělali, teď je čas začít. Brzy budeš potřebovat svoji kotvu stejně jako on tebe. (Myslíš si, že denní kontaktování tvojí kotvy není důležité? Podívejte se na podkapitolu Kotva (Nepřeskakuj: Smrt je pravděpodobná) pod pilířem bratrství v Pilířích Exodu 90, který je v Polním průvodci.)


Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...

#### Exodus 4:1–9 (ČEP)
*Mojžíš však znovu namítal: „Nikoli, neuvěří mi a neuposlechnou mě, ale řeknou: Hospodin se ti neukázal.“ Hospodin mu řekl: „Co to máš v ruce?“ Odpověděl: „Hůl.“ Hospodin řekl: „Hoď ji na zem.“ Hodil ji na zem a stal se z ní had. Mojžíš se dal před ním na útěk. Ale Hospodin Mojžíšovi poručil: „Vztáhni ruku a chyť ho za ocas.“ Vztáhl tedy ruku, uchopil ho a v dlani se mu z něho stala hůl. „Aby uvěřili, že se ti ukázal Hospodin, Bůh jejich otců, Bůh Abrahamův, Bůh Izákův a Bůh Jákobův.“ Dále mu Hospodin řekl: „Vlož si ruku za ňadra.“ Vložil tedy ruku za ňadra. Když ruku vytáhl, byla malomocná, bílá jako sníh. Tu poručil: „Dej ruku zpět za ňadra.“ Dal ruku zpět za ňadra. Když ji ze záňadří vytáhl, byla opět jako ostatní tělo. „A tak jestliže ti neuvěří a nedají na první znamení, uvěří druhému znamení. Jestliže však neuvěří ani těmto dvěma znamením a neuposlechnou tě, nabereš vodu z Nilu a vyleješ ji na suchou zemi. Z vody, kterou nabereš z Nilu, se stane na suché zemi krev.“*

#### Zamyšlení:
V celém Starém zákoně Pán neustále pracuje na tom, aby ukázal svému lidu, že on je samotný Bůh. A jeho lidé se tomu snaží uvěřit. Znamení za znamením, pracuje pro svůj lid a pro jiné národy, jako je Egypt. Ti, kdo vidí tato znamení a věří, zažívají Boží lásku. Ti, kdo vidí a nevěří,  rozhodnou se pro svůj vlastní zánik.

Věříš, že Pán je samotnný Bůh? Žiješ, jako bys tomu věřil? Dobrým způsobem, jak to otestovat, je podívat se na neděli a na první a poslední aktivity každého dne. Co je nejdůležitější částí tvojí neděle? Sportovní hra? Práce na dvoře? Co je první věc, kterou ráno uděláš, nebo poslední věc, kterou děláš před spánkem? Zkontroluješ svůj mobilní telefon? Přečíst novinky? Pán tě sleduje. Chce, abys věděl, že on je samotný Bůh. Kontrola telefonu ti nezaručí osvobození. Na druhou stranu, klečet na kolenou vedle postele každé ráno a každý večer vede k jedinému, kdo má moc tě vysvobodit. Prostřednictvím těchto úkonů ti Bůh může poskytnout osvobození.

Když budeš pokračovat ve čtení úžasných věcí, které Pán udělal pro svůj lid Izrael, věnuj pozornost také svému vlastnímu životu. Podívej se na úžasné věci, které dělá pro tebe, ve tvém vlastním životě a na oltáři. Podívej se na tyto věci a posil dnes svou víru, že Pán je Bůh. Ano, že Pán je samotný Bůh.
