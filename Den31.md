# BOŽÍ ŠTĚDROST

### Denní navigace: 5. týden

Jsi východně od Egypta a prcháš do pouště.

Izraelité zabili beránka (obraz egyptského boha) a veřejně potřeli dveře jeho krví. Když nyní vstoupíš na poušť, bude ti dobře, když zůstaneš velmi blízko Bohu a tvému bratrstvu.

Akční body:
1. Vzdej se kontroly.

2. Zkontroluj svoji kotvu.

3. Zamysli se nad tím PROČ.

4. Následuj Boha.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 12:37-42 (ČEP)
*Izraelci vytáhli z Ramesesu do Sukótu, kolem šesti set tisíc pěších mužů kromě dětí. Vyšlo s nimi také mnoho přimíšeného lidu a obrovská stáda bravu a skotu. Z těsta, které vynesli z Egypta, napekli nekvašené podpopelné chleby, protože ještě nevykynulo. Byli totiž z Egypta vyhnáni a nemohli otálet. Ani potravu na cestu si nestačili připravit. Doba pobytu, kterou Izraelci v Egyptě strávili, byla čtyři sta třicet let. Když uplynulo čtyři sta třicet let, přesně na den vyšly všechny Hospodinovy zástupy z egyptské země. Byla to noc jejich bdění pro Hospodina, když je vyváděl z egyptské země. Tato noc je všem synům Izraele po všechna pokolení nocí bdění pro Hospodina.*

#### Zamyšlení:
V této pasáži vidíme pozoruhodnou Boží štědrost. Vzpomeňte si na první verše knihy Exodus. Jozef, syn Jákobův, přišel do Egypta sám. Z tohoto muže a jeho jedenácti bratrů vzniklo obrovské pokolení, o kterém se dnes mluví. To vzbuzuje dvě povzbuzující myšlenky: zaprvé, Boha nelze překonat ve štědrosti. Zadruhé, je úžasné, jak moc může Bůh udělat s tak malým množstvím.

Dnes se připojuješ k Izraelitům, kteří následují Pána z Egypta. Celý měsíc máš za sebou a ty a tvoji bratři jste zahájili další krok cesty. Udělej si chvilku na oslavu svého úspěchu. Opuštění Egypta není malý úspěch. Vzdal jsi se hodně věcí a provedl jsi mnoho změn, abys se sem dostal.

Ber však na vědomí: zaslíbená země není dalším městem,a ani faraón a Egypťani se nevzdali. Rozhodl jsi se opustit svůj starý domov otroctví a modlářství a vydat se na svobodu. Zatím je vše dobré. Cesta před námi však není dobře vyasfaltovaná super dálnice lemovaná restauracemi s rychlým občerstvením a samoobsluhami. Opustil jsi civilizaci. Vstoupil jsi do pouštní divočiny.

Věci se budou zhoršovat. Ten zlý, hněvivější než faraón, vás bude pronásledovat do pouště a bude se snažit tě vystopovat a zotročit tě víc než kdy předtím. Ale vezmi k srdci, Pán tě vede, tvoji bratři jsou s tebou a cíl stojí za to. Drž se Kristova plánu: modlitba, askeze, bratrství. To tě vyvedlo z Egypta; dovede tě až do zaslíbené země.

Chval dens Boha. Nabídni mu svou vděčnost za to, že tě vedl k dokončení prvních třiceti dnů z Egypta a dále ke svobodě.
