# VNĚJŠÍ PROJEVY

### Denní navigace: 13. týden

Jsi na východním okraji zaslíbené země.

I po tolika milostech Izraelité stále pochybují o Bohu. V důsledku toho jsou spravedlivě vyloučeni ze zaslíbené země. Tvoje budoucnost by měla být naprosto jiná. V posledních třech měsících jsi si vedl dobře, spoléhal jsi na Boha více než kdy předtím. Dozvěděl jsi se něco o tom, co to znamená vzít každý den svůj kříž a následovat Krista (viz Lukáš 9:23). Prostřednictvím sdílení Kristova podrobného plánu tě Pán pověřil pochopením křesťanského života nad rámec života mnoha lidí. Kristův plán je nyní ve tvých rukou. Můžeš si vybrat, co s tím uděláš, ale nejsi osvobozen od důsledků svého rozhodnutí. Žij to, přijmi to a důsledek bude větší svoboda v den 91.

Akční body:
1. Přemýšlej o své tříměsíční denní modlitbě. Před svým odchodem jsi možná neměl každodenní modlitební rutinu. Podívej se, jak díky tomu tvůj vztah s Bohem vyrostl. Jaký je tvůj plán modlitby v den 91?  Nemáš-li plán, že se budeš každodenně modlit, nezvládneš se modlit denně.  Napiš si plán.

2. Vezmi na vědomí svoji trvalou potřebu Boha. Pokud přestaneš prosit Boha o milosti a milosrdenství a přestaneš-li denně uznávat svou potřebu Boha, ztratíš pravděpodobně svou svobodu. Nedopusť, aby se to stalo tobě nebo tvým bratrům - zejména tvojí kotvě.

3. Uznej svou pozornost na Písmo v těchto posledních měsících. Slovo je živé a díky tvé pozornosti tě zavedlo do posledního týdne tvého Exodu. Představ si muže, kterým by ses mohl stát, kdybys pokračoval v živém Slově. Představ si, jakými by se tvoji bratři stali muži, kdyby dál zůstali u Slova jako bratrstvo. Příležitost je před tebou v den 91.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...
#### Exodus 40:34–38 (ČEP)
*Tu oblak zahalil stan setkávání a příbytek naplnila Hospodinova sláva. Mojžíš nemohl přistoupit ke stanu setkávání, neboť nad ním přebýval oblak a příbytek naplňovala Hospodinova sláva. Kdykoli se oblak z příbytku zvedl, vytáhli Izraelci ze všech svých stanovišť. Jestliže se oblak nezvedal, nevytáhli, dokud se nezvedl. Hospodinův oblak býval ve dne nad příbytkem a v noci na něm planul oheň před očima celého domu izraelského na všech jejich stanovištích.*

#### Zamyšlení:
Dospěli jsme k závěru knihy Exodus. Skvělá práce. Kniha Exodus nekončí v zaslíbené zemi. Příběh pokračuje v následujících knihách Písma svatého, které spolu plynou, aby vytvořily jeden příběh spasení. Také v tomto příběhu hrajeme svoji roli, ale jakou, se ukáže až z pokračující formace v den 91. Do té doby se podívejme hlouběji na následující výňatek z dnešního Písma:

*Mojžíš nemohl přistoupit ke stanu setkávání, neboť nad ním přebýval oblak a příbytek naplňovala Hospodinova sláva.* (Exodus 40:35)

Mojžíš není přizván do Boží přítomnosti. To je změna oproti Mojžíšovým rozhovorům s Bohem před stavbou svatostánku. Vzpomeň si na to, když Mojžíšova tvář zářila díky tomu, že byl v Boží přítomnosti na hoře Sinaj. Nyní, když mají Izraelci místo pro odčinění za své hříchy (svatostánek), musí prokázat svou touhu znovu získat správný vztah s Bohem. Dokud nebudou Izraelité připraveni, bude Mojžíš trpět stejným oddělením od Boha, jaké si Izraelité vybrali pro své hříchy.  

Bůh ve svém milosrdenství poskytuje Mojžíšovi a Izraelcům plán pro cestu zpět ke správnému vztahu s ním. Otec to dělá pro ně a pro nás tím, že poskytuje soubor specifických disciplín, kterými se podle něj mají obracet zase k němu.

Zítra se podrobněji podíváme na plán Izraelitů, když je sledujeme v knize Leviticus. Dnes se podívej na svůj vlastní život ve světle výše uvedeného výňatku z Písma. Dovoluje ti Pán vstup do svatostánku nebo se od tebe právem odděluje, dokud si ho nevybereš navenek? Nyní, když máš Kristův plán, Pán od tebe očekává víc. Očekává, že se budeš chtít řídit podle jeho plánu (modlitba, askeze a bratrství).

Promluv si dnes s Pánem o tom, jak tvůj vnější život modlitby, askeze a bratrství projevuje tvoji lásku k němu a udržuje tě věrným každý den.
