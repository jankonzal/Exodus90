# „LÁSKA K BLIŽNÍMU“ VYŽADUJE ČINY

### Denní navigace: 7. týden

Nacházíš se v drsné, hornaté poušti na úpatí hory Sinaj.

Ve svých rukou držíš Kristův plán svobody: modlitba, askeze a bratrství. Před námi je ještě hodně práce. Než se vytvoří nové navyky, zabere to značný čas.

Akční body:
1. Cti svou svatou hodinku.

2. Přejděi ke zdroji. (Chodit na mši na víc)

3. Zpytuj svědomí.

4. Zůstaň veselý.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 21:1-11 (ČEP)
*Toto jsou právní ustanovení, která jim předložíš: Když koupíš hebrejského otroka, bude sloužit šest let; sedmého roku odejde jako propuštěnec bez výkupného. Jestliže přišel sám, odejde sám, měl-li ženu, odejde jeho žena s ním. Jestliže mu dal jeho pán ženu, která mu porodila syny nebo dcery, zůstane žena a její děti u svého pána, a on odejde sám. Prohlásí-li otrok výslovně: „Zamiloval jsem si svého pána, svou ženu a syny, nechci odejít jako propuštěnec,“ přivede ho jeho pán před Boha, totiž přivede ho ke dveřím nebo k veřejím, probodne mu ucho šídlem a on zůstane provždy jeho otrokem. Když někdo prodá svou dceru za otrokyni, nebude s ní nakládáno jako s jinými otroky. Jestliže se znelíbí svému pánu, který si ji vzal za družku, dovolí ji vyplatit, ale nemá právo prodat ji cizímu lidu a naložit s ní věrolomně. Jestliže ji dal za družku svému synovi, bude s ní jednat podle práva dcer. Jestliže on si vezme ještě jinou, nesmí ji zkrátit na stravě, ošacení a manželském právu. Jestliže jí nezajistí tyto tři věci, smí ona odejít bez zaplacení výkupného.*

#### Zamyšlení:
Pro moderního čtenáře mohou být triktní nařízení upravující vlastnictví otroků znepokojující. Pomáhá vzít v úvahu velmi odlišné okolnosti a kulturu, ve které Izraelité žili. Otrok napojený na izraelský kmen měl jídlo, přístřeší a ochranu. Život ve starověkém světě byl tak obtížný, že otroctví mohlo někdy přinést zbídačeným větší užitek než těžkosti se snahou být sami. Boží nařízení týkající se otroctví uvedená v dnešním úryvku Písma byla zárukou základních lidských práv. Izraelská ustanovení pro chudé můžeme považovat za jakousi předzvěst křesťanské komunity popsané ve Skutcích apoštolů, kde ti, kdo měli majetek, jej prodali, aby ho dali těm, kdo ho potřebovali (viz Skutky 2:44-46).

Ježíš nám říká: *„Miluj Hospodina, Boha svého, z celého svého srdce, z celé své duše, z celé své mysli a z celé své síly!‘ ... ‚Miluj svého bližního jako sám sebe!‘ ...*  (Marek 12:30, 31). Toto pravidlo je pro křesťany zásadní, ale ohlédni se za kažým dnem. Dáváš ostatním, kteří na oplátku nic neočekávají - ani díky ani vděčnost?

Zamysli se nad vzorci svého každodenního života. Poskytuješ pomoc kolem domu, kterou si tvoje žena přeje? Dáváš pozor na potřeby svých dětí? Poskytuješ svému otci a matce čest a péči, zejména ve stáří? Sloužíš svým klientům a spolupracovníkům v kanceláři s laskavostí? Bereš ohled na dobro druhých, když závodně sportuješ – nebo když sedíš za volantem auta? Přebíráš zodpovědnost za lidi kolem sebe, ve svém okolí nebo ve městě tím, že nabízíš pomoc s prací na dvoře, děláním jídla a hlídáním dětí? A nakonec aktivně podporuješ své bratry ve vašem bratrství Exodu (zejména svou kotvu) způsobem, který dává tvým bratrům jistotu, že se na tebe mohou spolehnout?

Tady je hodně k modlení. Dovol Pánu, aby se připojil k tvému sebehodnocení.
-------------------------------------------------------------------------------
Skutky 2:44-46 *Všichni, kteří uvěřili, byli pospolu a měli všechno společné. Prodávali svůj majetek a rozdělovali všem podle toho, jak kdo potřeboval. Každého dne pobývali svorně v chrámu, po domech lámali chléb a dělili se o jídlo s radostí a s upřímným srdcem.*
