# JAKÝM BUDEŠ MUŽEM?

### Denní navigace: 2. týden

Jsi v Egyptě.

Disciplíny jsou těžší, než jsme si myslely. Nebylo by jednodušší s tímto cvičením skončit a zůstat věčně pohodlným otrokem?

Akční body:
1. Vykonej dobrou zpověď.

2. Drž se denních textů.

3. Přidej do svého týdne jednu mši navíc.

4. Zvaž přečtení polního průvodce.

5. Zjisti, jak je na tom tvoje kotva.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 5:1–4 (ČEP)
*Mojžíš s Áronem pak předstoupili před faraóna a řekli: „Toto praví Hospodin, Bůh Izraele: Propusť můj lid, ať mi v poušti slaví slavnost .“ Farao však odpověděl: „Kdo je Hospodin, že bych ho měl uposlechnout a propustit Izraele? Hospodina neznám a Izraele nepropustím!“ Řekli: „Potkal se s námi Bůh Hebrejů. Dovol nám nyní odejít do pouště na vzdálenost tří dnů cesty a přinést oběť Hospodinu, našemu Bohu, aby nás nenapadl morem nebo mečem.“ Egyptský král je okřikl: „Proč, Mojžíši a Árone, odvádíte lid od jeho prací? Jděte za svými robotami!“*

#### Zamyšlení:
V dnešní pasáži z Písma faraon arogantně ignoruje Boží příkazy. Není pochyb, že má své důvody. Koneckonců je vládcem mocného království. Velí armádám a otrokům. Pochází z mocné řady ctěných mužů s polobožským stavem. Je mocný. Přes všechnu svou vznešenost, bude sesazen níž než mouchy a žáby, protože neohne koleno před svým pravým stvořitelem.

Každý z nás je syn Boží, stvořený k jeho obrazu, aby žil v jeho podobě. Každý z nás má mnoho silných stránek a ve výsledku je pýcha neustálým pokušením. Když naše hrdost roste, stále více se oddáváme svým vlastním impulzům. Výsledkem je vždy naše zkáza. Dříve nebo později (obvykle dříve) se ocitneme na kolenou kvůli minulým impulzivním rozhodnutím, která přerostla naši kontrolu: závislosti, rozptýlení, zbytečné holání(*tady fakt nevím co tím chcou říct*), nuda a (nejhorší ze všech) hříchy. Když se necháme ovládat pýchou, jsme bezmocní.

Vzhlížej pokorně k nebi a pamatuj, že je to Bůh, kdo trvá na tom, abyste byli svobodní - a kdo tuto svobodu přináší. Ve své svaté hodince dnes mluv s Pánem o pýše. Požádej ho, aby ti ukázal, kde jsi hrdý. Požádej ho, aby tě naučil skutečné pokoře. Potom se modli, aby ti dal odvahu a milost prožít tuto opravdovou pokoru ještě dnes.
