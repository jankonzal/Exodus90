# PATŘÍME BOHU

### Denní navigace: 10. týden

Jsi na drsné horské poušti na úpatí hory Sinaj.

Zvaž spolu s Izraelity v poušti, jak bude vypadat tvoje nová svoboda. Využiješ ji, pro službu Pánu nebo pro sebe? Pouze jeden způsob tě udrží svobodného.

Akční body:
1. Zjisti, jak je na tom tvoje kotva.
2. Dodržuj disciplíny.
3. Zůstaň závislý na Pánu.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...

#### Exodus 30:11–21 (ČEP)
*Hospodin promluvil k Mojžíšovi: „Když budeš pořizovat soupis Izraelců povolaných do služby, dá každý při sčítání výkupné Hospodinu za svůj život, aby je při sčítání nestihla nenadálá pohroma. Toto dá každý, kdo přejde mezi povolané do služby: půl šekelu podle váhy určené svatyní; šekel je dvacet zrn. Tato půlka šekelu je oběť pozdvihování pro Hospodina. Každý, kdo přejde mezi povolané do služby, od dvacetiletých výše, odvede Hospodinu oběť pozdvihování. Bohatý nebude dávat více a nemajetný nedá méně než půl šekelu, když se bude odvádět Hospodinu oběť pozdvihování na vykonání smírčích obřadů za vaše životy. Vezmeš od Izraelců obnos na smírčí oběti a věnuješ jej na službu při stanu setkávání. To bude pro Izraelce jako připomínka před Hospodinem, když se za vás budou vykonávat smírčí obřady .“ Hospodin dále mluvil k Mojžíšovi: „Zhotovíš také bronzovou nádrž k omývání s bronzovým podstavcem a umístíš ji mezi stanem setkávání a oltářem a naleješ tam vodu. Áron a jeho synové si jí budou omývat ruce a nohy. Když budou přicházet ke stanu setkávání nebo když budou přistupovat k oltáři, aby konali službu a obraceli ohnivou oběť Hospodinu v obětní dým, budou se omývat vodou, aby nezemřeli. Budou si omývat ruce i nohy, aby nezemřeli. To je provždy platné nařízení pro něho i pro jeho potomstvo po všechna jejich pokolení.“*

#### Zmyšlení:
Bůh přikazuje Mojžíšovi, aby provedl sčítání lidu. Dělá to proto, aby ukázal lidem Izraele, že k němu patří. Izraelité nejsou izolované bytosti, žijící pro sebe. Jsou vyvolený národ Boží, sjednoceni a povoláni k věrnosti Bohu i sobě navzájem jako jeden Izrael.

Tento příběh velmi kontrastuje s událostí, která se bude konat o 500 let později: král David, podněcovaný Satanem, se rozhodne sčítat lid Izraele (1 Paralipomenon 21: 1) Výsledkem jeho jednání je vážné zranění jeho lidu; na Izrael přijdou tři dny moru a zemře 70 000 mužů (1 Paralipomenon 21:14). Jaký je rozdíl mezi sčítáním krále Davida a Mojžíšovým sčítáním? Mojžíš sčítal Boží lid, aby věděli, že jsou Boží. Král David sčítal Boží děti, aby je prohlásily za své.

Bez ohledu na to, k jakému národu patříme, bez ohledu na to, jaké sportovní týmy nebo zpravodajské kanály podporujeme (subscribe), naším prvním a jediným majitelem je náš všemocný Otec v nebi. Ať už jsi hrdý na to, že jsi Australan nebo Novozélanďan, sparťan nebo slávista, měj na mysli, že jako pokřtěný člen Těla Krista jsi především křesťan. Tento titul s sebou nese realitu neocenitelné identity, která by ti měla přinést větší radost než jakékoli jiné jméno. Označení „křesťan“ nám slibuje víc, než cokoli jiného - věčnost v nebi a dokonalé spojení s Bohem - a naplňuje jeho sliby.

Udělej si dnes v modlitbě chvilku, abys zvážil, co to znamená být křesťanem a co to znamená patřit k Bohu. Chval Pána v naprosté vděčnosti za tento dar společenství s ním a jeho lidem, na kterém jsme dostali podíl.
