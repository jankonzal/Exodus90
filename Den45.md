# POCIT POSVÁTNOSTI

### Denní navigace: 7. týden

Nacházíš se v drsné, hornaté poušti na úpatí hory Sinaj.

Ve svých rukou držíš Kristův plán svobody: modlitba, askeze a bratrství. Před námi je ještě hodně práce. Než se vytvoří nové navyky, zabere to značný čas.

Akční body:
1. Cti svou svatou hodinku.

2. Přejděi ke zdroji. (Chodit na mši na víc)

3. Zpytuj svědomí.

4. Zůstaň veselý.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 19:1-15 (ČEP)
*Třetího měsíce potom, co Izraelci vyšli z egyptské země, téhož dne, přišli na Sínajskou poušť. Vytáhli z Refídimu, přišli na Sínajskou poušť a utábořili se v poušti; Izrael se tam utábořil naproti hoře. Mojžíš vystoupil k Bohu. Hospodin k němu zavolal z hory: „Toto povíš domu Jákobovu a oznámíš synům Izraele: Vy sami jste viděli, co jsem učinil Egyptu. Nesl jsem vás na orlích křídlech a přivedl vás k sobě. Nyní tedy, budete-li mě skutečně poslouchat a dodržovat mou smlouvu, budete mi zvláštním vlastnictvím jako žádný jiný lid, třebaže má je celá země. Budete mi královstvím kněží, pronárodem svatým. To jsou slova, která promluvíš k synům Izraele.“ Mojžíš přišel, zavolal starší lidu a předložil jim všechno, co mu Hospodin přikázal. Všechen lid odpověděl jednomyslně: „Budeme dělat všechno, co nám Hospodin uložil.“ Mojžíš tlumočil odpověď lidu Hospodinu. Hospodin řekl Mojžíšovi: „Hle, přijdu k tobě v hustém oblaku, aby lid slyšel, až s tebou budu mluvit, a aby ti provždy věřili.“ Mojžíš totiž Hospodinu oznámil slova lidu. Hospodin dále Mojžíšovi řekl: „Jdi k lidu a dnes i zítra je posvěcuj; ať si vyperou pláště a ať jsou připraveni na třetí den, neboť třetího dne sestoupí Hospodin před zraky všeho lidu na horu Sínaj. Vymezíš kolem lidu hranici a řekneš: Střezte se vystoupit na horu nebo i dotknout se jejího okraje. Kdokoli se hory dotkne, musí zemřít; nedotkne se ho žádná ruka, bude ukamenován nebo zastřelen. Ať je to dobytče nebo člověk, nezůstane naživu. Teprve až se dlouze zatroubí na roh, smějí na horu vystoupit.“ Mojžíš sestoupil z hory k lidu, posvětil lid a oni si vyprali pláště. Řekl také lidu: „Buďte připraveni na třetí den; nepřistupujte k ženě.“*

#### Zamyšlení:
Izraelité se připravují na setkání s Bohem. Pomysli na všechny přípravy, které musí provést, než se setkají s Bohem svých otců: praní šatů, sexuální zdrženlivost a úcta. Lidu se připomíná, že Bůh je naprosto svatý, a je jim zakázáno přiblížit se k hoře, na které bude Mojžíš s Bohem mluvit (natož se ho dotknout). Tato svatá hora je tak posvátná, že i když se jí dotknete, povede to k popravě.

Ztratili jsme smysl pro posvátnost. Zřídka muži stojí v úžasu před Pánem a uvažují o své bezvýznamnosti. Málo kdy se chováme před svatostánkem v našich kostelích s takovou citlivostí a úctou, jakou si zaslouží. Bývaly doby, kdy se lidé zdrželi dokonce vstupu do svatyně, pokud k tomu nebyli řádně určení, duchovně připraveni a nebyli k tomu nasměrováni za určitým účelem.

Zamysli se na chvíli nad svým vlastním farním kostelem. Chováš se  se svými spolufarníky ke kostelu s náležitou úctou? Máš pietní postoj a před vstupem se ujistíš, že jsi správně oblečen a připraven? Nebo bloudíš po kostele, jako by to nebylo nic jiného než průchod na jiné místo?

Bůh řekl izraelským lidem, aby si při přípravě na setkání s Pánem vyprali šaty. Dnes se dospělí muži účastní nejsvětější oběti mše tak že, nosí žabky a šortky, džíny a tričko nebo v den zápasu svůj oblíbený sportovní dres. Když jsou konfrontování, brání se touto větou: "Alespoň jsem tady."

Křesťan, který žije v synovském vztahu s Bohem Otcem, by se měl prezentovat svému Pánu řádně připravený, a to jak vnitřně, tak zevnějškem - a to zahrnuje základní péči. Zeptej se dnes Pána, jak by si přál, abys ho uctil ve svém vystupování před ním při mši. Pak buď ochotný, stejně jako Mojžíš a Izraelité, dostát jeho žádosti. Bůh za to stojí.
