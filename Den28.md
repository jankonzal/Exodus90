# JEHNĚČÍ KREV

### Denní navigace: 4. týden

Jsi v Egyptě.

Izraelité konečně vidí hodnotu opuštění Egypta. Všímej si falešných bohů, které Pán ničí ve tvém životě. Nech tuto realitu, aby ti přinesla změnu v srdci, kterou potřebuješ, abys mohl sloužit samotnému Bohu.

Akční body:
1. Odevzdej se svému bratrstvu.

2. Vytvořte cvičební plán.

3. Uznávej dobrotu Pána.

4. Jdi ven.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 12:21-28 (ČEP)
*Mojžíš svolal všechny izraelské starší a řekl jim: „Jděte si vzít kus z bravu podle vašich čeledí a zabijte velikonočního beránka. Potom vezměte svazek yzopu, namočte jej v misce s krví a krví z misky potřete nadpraží a obě veřeje. Ať nikdo z vás až do rána nevychází ze dveří svého domu. Až Hospodin bude procházet zemí , aby udeřil na Egypt, uvidí krev na nadpraží a na obou veřejích. Hospodin ty dveře pomine a nedopustí, aby do vašeho domu vešel zhoubce a udeřil na vás. Dbejte na toto ustanovení. To je provždy platné nařízení pro tebe i pro tvé syny. Až přijdete do země, kterou vám Hospodin dá, jak přislíbil, dbejte na tuto službu. Až se vás pak vaši synové budou ptát, co pro vás tato služba znamená, odpovíte: ‚Je to velikonoční obětní hod Hospodinův. On v Egyptě pominul domy synů Izraele. Když udeřil na Egypt, naše domy vysvobodil.‘“ Lid padl na kolena a klaněl se. Izraelci pak odešli a učinili přesně tak, jak Hospodin Mojžíšovi a Áronovi přikázal.*

#### Zamyšlení:
Dnešní pasáž nám ukazuje sílu eucharistie. Svatý Jan Zlatoústý napsal o této pasáži z Exodu charakteristicky přímým a náročným způsobem:

*Chceš poznat moc Kristovy krve? Pak se vraťme k jejímu předobrazu, k dávným příběhům, jak se odehrály v Egyptě.*
*Zabijte, říká Mojžíš, beránka, na němž není vady, a jeho krví pomažte dveře. Co to znamená? Že krev zvířete je schopna spasit rozumného člověka? Zajisté, říká, ale nikoli proto, že je to krev, nýbrž proto, že je předobrazem krve Páně. Jestliže Ďábel nyní uvidí nikoli krev předobrazu rozetřenou po dveřích, nýbrž krev pravdy nanesenou ústy věrných na dveře Chrámu, v němž spočívá Kristus, což se tím spíše nestáhne zpět?*
(Z katechezí svatého Jana Zlatoústého, biskupa, in SCh 50, s. 158–162; lat. s. 174–177)

Sv. Jan hovoří o svatém přijímání, které přijímáme na rtech a do úst. Tento úžasný dar nám poskytuje ochranu před mocí smrti a temnoty, ještě silněji, než krev velikonočního beránka chránila syny Izraele před andělem smrti. Běžel jsi denně přijímat eucharistii? Byl jsi alespoň věrný přidání jedné mše navíc do svého týdne? Krev Beránka není jen součástí historické události, ale probíhající současné reality. Kristus obětoval svou oběť jednou provždy a ta oběť pokračuje při každé mši. Jaký to dar.

Věříš, že Kristovo tělo a krev přítomné v eucharistii má moc tě chránit před mocí smrti a temnoty? Věříš - opravdu věříš - tomu, že Kristovo tělo, krev, duše a božství jsou plně přítomné v eucharistii? Pokud ano chval Boha, že máš oči, které vidí, a uši, které slyší dobré věci, dobré věci které pro tebe má. Pokud nevěříš, dnes je ten den, kdy budeš žádat Pána o milost uzření pravdy o tomto jeho daru pro lidstvo. 
