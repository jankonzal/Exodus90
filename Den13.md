# POHLED, KTERÝ POSKYTUJE SLABOST

### Denní navigace: 2. týden

Jsi v Egyptě.

Disciplíny jsou těžší, než jsme si myslely. Nebylo by jednodušší s tímto cvičením skončit a zůstat věčně pohodlným otrokem?

Akční body:
1. Vykonej dobrou zpověď.

2. Drž se denních zamyšlení.

3. Přidej do svého týdne jednu mši navíc.

4. Zvaž přečtení polního průvodce.

5. Zjisti, jak je na tom tvoje kotva.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš …


#### Exodus 5:22–6:12 (ČEP)
*Mojžíš se obrátil k Hospodinu a řekl: „Panovníku, proč jsi dopustil na tento lid zlo? Proč jsi mě vlastně poslal? Od chvíle, kdy jsem předstoupil před faraóna, abych mluvil tvým jménem, nakládá s tímto lidem ještě hůře. A ty svůj lid stále nevysvobozuješ.“ Hospodin Mojžíšovi odvětil: „Nyní uvidíš, co faraónovi udělám. Donutím ho , aby je propustil; donutím ho , aby je vypudil ze své země.“ Bůh promluvil k Mojžíšovi a ujistil ho: „Já jsem Hospodin. Ukázal jsem se Abrahamovi, Izákovi a Jákobovi jako Bůh všemohoucí. Ale své jméno Hospodin jsem jim nedal poznat. Ustavil jsem s nimi také svou smlouvu, že jim dám kenaanskou zemi, zemi jejich putování, kde pobývali jako hosté. Rovněž jsem uslyšel sténání Izraelců, které si Egypťané podrobili v otroctví, a rozpomenul jsem se na svou smlouvu. Proto řekni Izraelcům: Já jsem Hospodin. Vyvedu vás z egyptské roboty, vysvobodím vás z vašeho otroctví a vykoupím vás vztaženou paží a velkými soudy. Vezmu si vás za lid a budu vám Bohem. Poznáte, že já jsem Hospodin, váš Bůh, který vás vyvede z egyptské roboty. Dovedu vás do země, kterou jsem přísežně slíbil dát Abrahamovi, Izákovi a Jákobovi. Vám ji dám do vlastnictví. Já jsem Hospodin.“ Mojžíš to tak Izraelcům vyhlásil, ale ti nebyli pro malomyslnost a tvrdou otročinu s to Mojžíšovi naslouchat. Hospodin dále mluvil k Mojžíšovi: „Předstup před faraóna, krále egyptského, a vyřiď mu , ať propustí Izraelce ze své země.“ Mojžíš Hospodinu namítl: „Když mi nenaslouchají Izraelci, jak by mě poslechl farao! Nejsem způsobilý mluvit.“*

#### Zamyšlení:
Takzvaný „Bůh Starého zákona“ je často obviňován z tvrdosti a krutosti, zdá se že to dnešní úryvek z Písma dokazuje. Ale podívej se na něj znovu. Kdyby se Bůh vrhl dovnitř a napravil problémy, kterým čelí Izraelité, čeho by dosáhl? Vydechli by úlevou a pak rychle zapomněli na své potíže, zapomněli by také na toho, kdo jim zajistil svobodu. Zapomněli by na svou potřebu Boha, a tak by se toho málo naučili (a získali). Tím, že Bůh umožňuje pokračovat v obtížné situaci, dává Izraelitům příležitost získat cennou lekci: že je jediný, kdo může získat jejich svobodu, a že je schopen překonat i ty nejhorší druhy otroctví. Bezpochyby pak budou vědět, že Pán je jejich Bůh a že bez něj nemohou nic dělat.

Zamysli se na chvíli nad tím, jaký by byl padlý muž, kdyby neměl žádné slabiny. Pravděpodobně by byl hrdým a povýšeným zvířetem, které by si klamně myslelo, že je schopo ovládnout svůj vlastní život a získat si vlastní svobodu bez pomoci Boha. Tvoje slabosti ti mohou poskytnout důležité informace, pokud jim to dovolíš. Mohou tě naučit potřebě Boha a mohou podněcovat k tomu, abys u něj hledal svou svobodu, místo aby ses spoléhal na své vlastní marné snahy o okamžité uvolnění stresu.

Tvoje slabosti tě přivedly sem. A tvoje slabosti (i když ne tvoje hříchy) mohou být pro tebe Božím darem, pokud jim dovolíš, aby tě naučily potřebě Boha. Poděkuj dnes Pánu za dar slabosti, který tě neustále žene zpět do jeho milující přítomnosti.
