# VYČLENĚNÍ

#### Denní navigace: 10. týden

Jsi na drsné horské poušti na úpatí hory Sinaj.

Zvaž spolu s Izraelity v poušti, jak bude vypadat tvoje nová svoboda. Využiješ ji, pro službu Pánu nebo pro sebe? Pouze jeden způsob tě udrží svobodného.

Akční body:
1. Zjisti, jak je na tom tvoje kotva.
2. Dodržuj disciplíny.
3. Zůstaň závislý na Pánu.

Modli se, aby Pán vysvobodil tebe i tvoje bratrstvo.

Modli se za všechny muže v Exodu, stejně jako oni se modlí za tebe.

Otče náš...

#### Exodus 28:1–4, 36–38 (ČEP)
*Přikaž, aby předstoupil tvůj bratr Áron a s ním jeho synové z řad Izraelců, aby mi sloužili jako kněží: Áron a Áronovi synové Nádab, Abíhú, Eleazar a Ítamar. Uděláš pro svého bratra Árona svaté roucho k slávě a ozdobě. Promluvíš se všemi dovednými řemeslníky , které jsem naplnil duchem moudrosti; ti zhotoví Áronovi roucho, aby byl posvěcen a mohl mi sloužit jako kněz. Toto budou roucha, která udělají: náprsník a nárameník, říza a tkaná suknice, turban a šerpa; taková svatá roucha udělají tvému bratru Áronovi a jeho synům, aby mi sloužili jako kněží...*

*Zhotovíš také květ z čistého zlata a vyryješ na něj, jako se vyrývá pečeť: ,Svatý Hospodinu‘. Připevníš jej purpurově fialovou šňůrkou na turban; bude vpředu na turbanu. Bude na Áronově čele. Áron bude odpovědný za nepravost při přinášení svatých věcí, které Izraelci oddělí jako svaté, za všechny jejich svaté dary. Květ bude na jeho čele trvale, aby nalezli zalíbení před Hospodinem.*

#### Zamyšlení:
Dnes čteme o tom, že Aron bude posvěcen na kněze Hospodinova. Prostřednictvím svátosti křtu, biřmování a eucharistie jsi byl také vyčleněn, abys byl svatý Pánu. Během těchto posledních dvou měsíců, pokaždé, když jsi se rozhodl praktikovat dary modlitby, askeze a bratrství, jsi se rozhodl svými skutky vyjádřit pravdu o svém zasvěcení. Prostřednictvím těchto tří skutků prohlašuješ svou totožnost za svatou pro Pána a přijímáš, co znamená být vyčleněný.

Teď už dobře víš, že je to náročný způsob života. Snaha o svatost a každodenní modlitby, askeze a bratrství, to vše bereš vážně. Mnoho mužů v Exodu zjistilo, že je snadnější žít svatost, pro kterou jsou povoláni během těchto duchovních disciplín než později. Proč? Zaprvé je to proto, že toto duchovní cvičení je „vrchol hory“, soubor specifických disciplín, které na tebe devadesát dní tlačí, což dává životu více pozornosti. Zadruhé je to proto, že tvoje bratrstvo ti poskytuje skupinu odhodlaných mužů, která ti pomůže vystoupat na vrchol. Pro mnoho mužů skončilo snažení i společenství na konci devadesátého dne. Ale pro tebe a tvoje bratry to tak být nemusí.

Kristus si přeje, abys i nadále žil jako vyčleněný, pro Pána, ale nebude tě nutit. Volba je na tobě každý den - jeden po druhém. Žil jsi jako člověk vyčleněný? Jak dnes můžeš prožívat své zasvěcení hlouběji? Požádej Pána, aby ti pomohl odpovědět na tuto otázku.
